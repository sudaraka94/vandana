---
title: "රතන සූත්‍රය"
keywords: 
    - "රතන සූත්‍රය"
    - "rathanasuthraya"
collections:
    - "pirith"
---
<p style='text-align:center'>1. යානීධ භූතානි සමාගතානි,<br />භුම්මානි වා යානිව අන්තලික්ඛේ<br />සබ්බේ&#39;ව භූතා සුමනා භවන්තු<br />අථෝ&#39;පි සක්කච්ච සුණන්තු භාසිතං<br /><br />2. තස්මා හි භූතා නිසාමේථ සබ්බේ,<br />මෙත්තං කරෝථ මානුසියා පජාය<br />දිවා ච රත්තෝ ච, හරන්ති යේ බලිං<br />තස්ම හි නේ රක්ඛථ අප්-පමත්තා<br /><br />3. යං කිඤ්චි විත්තං ඉධ වා හුරං වා<br />සග්ගේසු වා යං රතනං පණීතං<br />න නෝ සමං අත්ථි තථාගතේන<br />ඉදම්&#39;පි බුද්ධේ රතනං පණීතං<br />ඒතේන සච්චේන සුවත්ථි හෝතු<br /><br />4. ඛයං විරාගං අමතං පණීතං,<br />යදජ්ජගා සක්&zwj;යමුනී සමාහිතෝ<br />න තේන ධම්මේන සමත්ථි කිඤ්චි<br />ඉදම්&#39;පි ධම්මේ රතනං පණීතං<br />ඒතේන සච්චේන සුවත්ථි හෝතු<br /><br />5. යං බුද්ධසෙට්ඨෝ, පරිවණ්ණයී සුචිං<br />සමාධි&#39;මානන්තරිකඤ්ඤමාහු<br />සමාධිනා තේන, සමෝ න විජ්ජති<br />ඉදම්&#39;පි ධම්මේ රතනං පණීතං<br />ඒතේන සච්චේන සුවත්ථි හෝතු<br /><br />6. යේ පුග්ගලා අට්ඨ සතං පසත්ථා,<br />චත්තාරි ඒතානි යුගානි හොන්ති<br />තේ දක්ඛිණෙය්&zwj;යා, සුගතස්ස සාවකා<br />එතේසු දින්නානි මහප්-ඵලානි<br />ඉදම්&#39;පි සංඝේ රතනං පණීතං<br />ඒතේන සච්චේන සුවත්ථි හෝතු<br /><br />7. යේ සුප්-පයුත්තා මනසා දළ්හේන,<br />නික්කාමිනෝ ගෝතම සාසනම්හි<br />තේ පත්තිපත්තා අමතං විගය්හ<br />ලද්ධා මුධා නිබ්බුතිං භුඤ්ජමානා<br />ඉදම්&#39;පි සංඝේ රතනං පණීතං<br />ඒතේන සච්චේන සුවත්ථි හෝතු<br /><br />8. යථින්දඛීලෝ පඨවිං සිතො සියා<br />චතුබ්භි වාතේභි අසම්-පකම්පියො<br />තථූපමං සප්පුරිසං වදාමි<br />යෝ අරියසච්චානි අවෙච්ච පස්සති<br />ඉදම්&#39;පි සංඝේ රතනං පණීතං<br />ඒතේන සච්චේන සුවත්ථි හෝතු<br /><br />9. යේ අරියසච්චානි විභාවයන්ති<br />ගම්භීර පඤ්ඤෙන සුදෙසිතානි<br />කිඤ්චාපි තේ හොන්ති භුසප්-පමත්තා<br />න තේ භවං අට්ඨමං ආදියන්ති<br />ඉදම්&#39;පි සංඝේ රතනං පණීතං<br />ඒතේන සච්චේන සුවත්ථි හෝතු<br /><br />10. සහාවස්ස දස්සන සම්පදාය<br />තයස්සු ධම්මා ජහිතා භවන්ති<br />සක්කාය දිට්ඨි, විචිකිච්ඡිතං ච<br />සීලබ්බතං වා&rsquo;පි යදත්ථි කිඤ්චි<br />චතූහපායේහි ච විප්-පමුත්තෝ<br />ඡ චාභිඨානානි අභබ්බෝ කාතුං<br />ඉදම්&#39;පි සංඝේ රතනං පණීතං<br />ඒතේන සච්චේන සුවත්ථි හෝතු<br /><br />11. කිඤ්චා&#39;පි සෝ කම්මං කරෝති පාපකං<br />කායෙන වාචා උද චේතසා වා<br />අභබ්බෝ සෝ තස්ස පටිච්ඡාදාය<br />අභබ්බතා දිට්ඨපදස්ස වුත්තා<br />ඉදම්&#39;පි සංඝේ රතනං පණීතං<br />ඒතේන සච්චේන සුවත්ථි හෝතු<br /><br />12. වනප්-පගුම්බේ යථා ඵුස්සිතග්ගේ<br />ගිම්හාන මාසේ පඨමස්මිං ගිම්හේ<br />තථූපමං ධම්මවරං අදේසයී<br />නිබ්බාණගාමිං පරමං හිතාය<br />ඉදම්පි බුද්ධේ රතනං පණීතං<br />ඒතේන සච්චේන සුවත්ථි හෝතු<br /><br />13. වරෝ වරඤ්ඤු වරදෝ වරාහරෝ<br />අනුත්තරෝ ධම්මවරං අදේසයී<br />ඉදම්&#39;පි බුද්ධේ රතනං පණීතං<br />ඒතේන සච්චේන සුවත්ථි හෝතු<br /><br />14. ඛීණං පුරාණං නවං නත්ථි සම්භවං<br />විරත්ත චිත්තා ආයතිකේ භවස්මිං<br />තේ ඛීණ බීජා අවිරුළ්හිච්ඡන්දා<br />නිබ්බන්ති ධීරා යථා&#39;යං පදීපෝ<br />ඉදම්පි සංඝේ රතනං පණීතං<br />ඒතේන සච්චේන සුවත්ථි හෝතු<br /><br />15. යානීධ භූතානි සමාගතානි<br />භුම්මානි වා යානි ව අන්තලික්ඛේ<br />තථාගතං දේවමනුස්ස පූජිතං<br />බුද්ධං නමස්සාම සුවත්ථි හෝතු<br /><br />16. යානීධ භූතානි සමාගතානි<br />භුම්මානි වා යානි ව අන්තලික්ඛේ<br />තථාගතං දේවමනුස්ස පූජිතං<br />ධම්මං නමස්සාම සුවත්ථි හෝතු<br /><br />17. යානීධ භූතානි සමාගතානි<br />භුම්මානි වා යානි ව අන්තලික්ඛේ<br />තථාගතං දේවමනුස්සපූජිතං<br />සංඝං නමස්සාම සුවත්ථි හෝතු</p>
