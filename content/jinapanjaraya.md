---
title: "ජින පඤ්ජරය"
keywords: 
    - "ජින පඤ්ජරයත"
    - "jinapanjaraya"
collections:
    - "pirith"
---
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">ජයාසන ගතා විරා ජෙත්වා මාරං ස්වාහිණිං<br>චතුසච්චා මතරසං යෙපිවිංසු නරා සභා</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">තණ්හංකරාදයො බුද්ධා අට්ඨ විසති නායකා<br>සබ්බෙ පතිට්ඨිතා තුය්හං මත්ථකෙ තෙ මුනිස්සරා</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">සිරෙ පතිට්ඨිතා බුද්ධා ධම්මො ච තව ලොචනෙ<br>සංඝො පතිට්ඨිතො තුය්හං උරෙ සබ්බ ගුණාකරො</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">හදයෙ අනුරුද්ධො ච සාරිපුත්තො ච දක්ඛිණෙ<br>කොණ්ඩඤ්ඤො පිට්ඨි භාගස්මිං මොග්ගල්ලානොසිවාමකෙ</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">දක්ඛිණෙ සවණෙ තුය්හං ආහුං ආනන්ද රාහුලා<br>කස්සපො ච මහානාමො උභොසුං වාම සොතකෙ</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">කෙසන්තෙ පිට්ඨිභාගස්මිං සුරියො විය පහංකරො<br>නිසින්නො සිරිසම්පන්නො සොභිතො මුනිපුංගවො</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">කුමාර කස්සපො නාම මහෙසි චිත්&zwj;රවාදකො<br>සො තුය්හං වදනෙ නිච්චං පතිට්ඨාසි ගුණාකරො</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">පුණ්ණො අංගුලිමාලො ච උපාලි නන්දසීවලි<br>ථෙරා පඤ්ච ඉමෙ ජාතා ලලාටෙ තිලකා තව</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">සෙසාසීති මහා ථෙරා විජිතා ජින සාවකා<br>ජලන්තා සීල තෙජෙන අංගමංගෙසු සණ්ඨිතා</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">රතනං පුරතො ආසි දක්ඛිණෙ මෙත්ත සුත්තකං<br>ධජග්ගං පච්ඡතො ආසි වාමෙ අංගුලිමාලකං</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">ඛන්ධ මොර පරිත්තඤ් ච ආටානාටිය සුත්තකං<br>ආකාසච්ඡදනං ආසී සෙසා පාකාර සඤ්ඤිතා</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">ජිනානාබල සංයුත්තෙ ධම්මපාකාරලංකතෙ<br>වසතො තෙ චතුකිච්චෙන සදාසම්බුද්ධ පඤ්ජරෙ</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">වාතපිත්තාදි සඤ්ජාතා බාහිරජ්ඣත්තුපද්දවා<br>අසෙසා විලයං යන්තු අනන්ත ගුණ තෙජසා</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">ජිනපඤ්ජර මජ්ඣට්ඨං විහරන්තං මහිතලෙ<br>සදා පාලෙන්තු ත්වං සබ්බෙ තෙ මහා පුරිසා සභා</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">ඉච්චෙව මච්චන්ත කතො සුරක්ඛො ජිනානු භාවෙන ජිතූපපද්දවො<br>බුද්ධානුභාවෙන හතාරි සංඝො චරාහි සද්ධම්මනුභාව පාලිතො</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">ඉච්චෙව මච්චන්ත කතො සුරක්ඛො ජිනානු භාවෙන ජිතූපපද්දවො<br>ධම්මානුභාවෙන හතාරි සංඝො චරාහි සද්ධම්මනුභාව පාලිතො</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">ඉච්චෙව මච්චන්ත කතො සුරක්ඛො ජිනානු භාවෙන ජිතූපපද්දවො<br>සංඝානුභාවෙන හතාරි සංඝො චරාහි සද්ධම්මනුභාව පාලිතො</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">සද්ධම්මපාකාර පරික්ඛිතොසි අට්ඨාරියා අට්ඨ දිසාසු හොන්ති<br>එත්තන්තරෙ අට්ඨනාථා භවන්ති උද්ධං විතානංච ජිනා ඨිතා තෙ</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">හින්දන්තො මාරසෙනං තව සිරසිඨිතො බොධි මාරුය්හ සත්ථා<br>මොග්ගල්ලා නොසි වාමෙ වසති භුජතටෙ දක්ඛිණෙ සාරිපුත්තො</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">ධම්මො මජ්ඣෙ උරස්මිං විහරති භවතො මොක්ඛතො මොර යොනිං<br>සම්පත්තො බොධිසත්තො චරණ යුගගතො භානු ලොකෙක නාථො</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">සබ්බාව මංගලමුපද්දව දුන්නිමිත්තං සබ්බීති රොග ගහ දොස මසෙස නින්දා<br>සබ්බන්තරාය භය දුස්සුපිණං අකන්තං බුද්ධානුභාව පවරෙන පයාතු නාසං</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">සබ්බාව මංගලමුපද්දව දුන්නිමිත්තං සබ්බීති රොග ගහ දොස මසෙස නින්දා<br>සබ්බන්තරාය භය දුස්සුපිණං අකන්තං ධම්මානුභාව පවරෙන පයාතු නාසං</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: none;">සබ්බාව මංගලමුපද්දව දුන්නිමිත්තං සබ්බීති රොග ගහ දොස මසෙස නින්දා<br>සබ්බන්තරාය භය දුස්සුපිණං අකන්තං සංඝානුභාව පවරෙන පයාතු නාසං</p>
