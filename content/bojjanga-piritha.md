---
title: "බොජ්ඣංග පිරිත"
keywords: 
    - "බොජ්ඣංග පිරිත"
    - "bojjangapiritha"
collections:
    - "pirith"
---
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">සංසාරෙ සංසරන්තානං සබ්බ දුක්ඛ විනාසකෙ<br>සත්ත ධම්මේච බොජ්ඣංගෙ මාරසෙනාප්පමද්දිනො</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">බුජ්ඣිත්වා යෙපි මෙ සත්තා තිහවා මුත්තාහි උත්තමා<br>අජාතිං අජරව්&zwj;යාධිං අමතං නිබ්භයං ගතා</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">එවමාදි ගුණො පෙතං අනෙක ගුණ සංගහං<br>ඔසධංව ඉමං මන්තං බොජ්ඣංගං තං භණාමහෙ</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">බොජ්ඣංගො සතිසංඛ්&zwj;යාතො ධම්මානං විචයො තථා<br>විරියං පීති පස්සද්ධි බොජ්ඣංගා ච තතො පරෙ</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">සමාධුපෙක්ඛා බොජ්ඣංගා සත්තෙ තෙ සබ්බ දස්සිනා<br>මුනිනා සම්ම දක්ඛාතා භාවිතා බහුලීකතා</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">සංවත්තන්ති අභිඤ්ඤාය නිබ්බානායච බොධියා<br>එතෙන සච්ච වජ්ජෙන සොත්ථි තෙ හොතු සබ්බදා!</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">එකස්මිං සමයෙ නාථො මොග්ගල්ලානඤ්ච කස්සපං<br>ගිලානෙ දුක්ඛිතෙ දිස්වා බොජ්ඣංගෙ සත්ත දෙසයි</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">තෙ ච තං අභිනන්දිත්වා රොගා මුච්චිංසු තං ඛණෙ<br>එතෙන සච්ච වජ්ජෙන සොත්ථි තෙ හොතු සබ්බදා!</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">එකදා ධම්ම රාජාපි ගෙළඤ්ඤෙනාභි පිළිතො<br>චුන්දත්තෙරෙන තං යෙව භණාපෙත්වාන සාදරං</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">සම්මොදිත්වා ච ආබාධා තම්හා වුට්ඨාසි ඨානසො<br>එතෙන සච්ච වජ්ජෙන සොත්ථි තෙ හොතු සබ්බදා!</p>
<p style="text-align: center;color: rgb(0, 0, 0);background-color: rgb(255, 255, 255);font-size: 27.3px;border: 0px;">පහීණාතෙ ච ආබාධා තිණ්ණන්නම්පි මහෙසිනං<br>මග්ගාහත කිලෙසා ච පත්තානුපත්ති ධම්මතං<br>එතෙන සච්ච වජ්ජෙන සොත්ථි තෙ හොතු සබ්බදා!</p>