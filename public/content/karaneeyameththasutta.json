{
    "title": "කරණීයමෙත්ත සූත්‍රය",
    "content": "<p style='text-align:center'>කරණීයමත්ථකුසලේන<br/>යං තං සන්තං පදං අභිසමෙච්ච<br/>සක්කෝ උජු ච සූජූ ච<br/>සුවචෝ චස්ස මුදු අනතිමානී<br/><br/>සන්තුස්සකෝ ච සුභරෝච<br/>අප්පකිච්චෝච සල්ලහුකවුත්තී<br/>සන්තින්ද්&zwj;රියෝ ච නිපකෝච<br/>අප්පගබ්බෝ කුලේසු අනනුගිද්ධෝ<br/><br/>න ච ඛුද්දං සමාචරේ කිඤ්චි<br/>යේන විඤ්ඤූ පරේ උපවදෙය්&zwj;යුං<br/>සුඛිනෝ වා ඛේමිනෝ හොන්තු<br/>සබ්බේ සත්තා භවන්තු සුඛිතත්තා<br/><br/>යේ කේචි පාණභූතත්ථී<br/>තසා වා ථාවරා වා අනවසේසා<br/>දීඝා වා යේ මහන්තා වා<br/>මජ්ජිමාරස්සකාණුකථූලා<br/><br/>දිට්ඨා වා යේවා අද්දිට්ඨා<br/>යේ ච දූරේ වසන්ති අවිදූරේ<br/>භූතා වා සම්භවේසී වා<br/>සබ්බේ සත්තා භවන්තු සුඛිතත්තා<br/><br/>න පරෝ පරං නිකුබ්බේථ<br/>නාතිමඤ්ඤේථ කත්ථචි නං කඤ්චි<br/>ඛ්&zwj;යාරෝසනා පටිඝසඤ්ඤා<br/>නාඤ්ඤමඤ්ඤස්ස දුක්ඛමිච්ඡෙය්ය<br/><br/>මාතා යථා නියං පුත්තං<br/>ආයුසා ඒකපුත්තමනුරක්ඛේ<br/>ඒවම්පි සබ්බභූතේසු<br/>මානසං භාවයේ අපරිමාණං<br/><br/>මෙත්තංච සබ්බ ලෝකස්මිං<br/>මානසං භාවයේ අපරිමාණං<br/>උද්ධං අධෝ ච තිරියඤ්ච<br/>අසම්බාධං අවේරං අසපත්තං<br/><br/>තිට්ඨං චරං නිසින්නෝ වා<br/>සයානෝ වා යාවතස්ස විගතමිද්ධෝ<br/>ඒතං සතිං අධිට්ඨෙය්&zwj;ය<br/>බ්&zwj;රහ්මමේතං විහාරං ඉධමාහු<br/><br/>දිට්ඨිං ච අනුපගම්ම සීල වා<br/>දස්සනේන සම්පන්නෝ<br/>කාමේසු විනෙය්&zwj;ය ගේධං<br/>නහි ජාතු ගබ්භසෙය්&zwj;යං පුනරේතී ති</p>"
}