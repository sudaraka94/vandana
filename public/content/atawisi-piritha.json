{
  "id": "atawisi-piritha",
  "title": "අටවිසි පිරිත",
  "keywords": [
    "අටවිසි පිරිත",
    "atawisipiritha"
  ],
  "collections": [
    "pirith"
  ],
  "content": "<p>තණ්හංකරො මහා වීරො මෙධංකරො මහා යසො<br>සරණංකරො ලොකහිතො දීපංකරො ජුතින්ධරො</p> <p>කොණ්ඩඤ්ඤො ජනපාමොක්ඛො මංගලො පුරිසා සභො<br>සුමනො සුමනො ධීරො රෙවතො රති වද්ධනො</p> <p>සොභිතො ගුණ සම්පන්නො අනොමදස්සී ජනුත්තමො<br>පදුමො ලොක පජ්ජොතො නාරදො වර සාරථි</p> <p>පදුමුත්තරො සත්තසාරො සුමෙධො අග්ග පුග්ගලො<br>සුජාතො සබ්බ ලොකග්ගො පියදස්සී නරා සභො</p> <p>අත්තදස්සී කාරුණිකො ධම්මදස්සී තමොනුදො<br>සිද්ධත්තො අසමොලොකෙ තිස්සො වරද සංවරො</p> <p>ඵුස්සො වරද සම්බුද්ධො විපස්සී ච අනූපමො<br>සිඛී සබ්බ හිතො සත්ථා වෙස්සභූ සුඛ දායකො</p> <p>කකුසන්ධො සත්ථවාහො කොණාගමනො රණඤ්ජහො<br>කස්සපො සිරි සම්පන්නො ගොතමො සක්&zwj;ය පුංගවො</p> <p>තෙසං සච්චෙන සීලෙන ඛන්ති මෙත්ත බලෙන ච<br>තෙපි ත්වං අනුරක්ඛන්තු ආරොග්&zwj;යෙන සුඛෙනචා&rsquo;ති.</p> <p>යං දුන්නිමිත්තං අවමංගලඤ් ච යොචා මනාපො සකුණස්ස සද්දො<br>පාපග්ගහො දුස්සුපිනං අකන්තං බුද්ධානුභාවෙන විනාස මෙන්තු!</p> <p>යං දුන්නිමිත්තං අවමංගලඤ් ච යොචා මනාපො සකුණස්ස සද්දො<br>පාපග්ගහො දුස්සුපිනං අකන්තං ධම්මානුභාවෙන විනාස මෙන්තු!</p> <p>යං දුන්නිමිත්තං අවමංගලඤ් ච යොචා මනාපො සකුණස්ස සද්දො<br>පාපග්ගහො දුස්සුපිනං අකන්තං සංඝානුභාවෙන විනාස මෙන්තු!</p>"
}
